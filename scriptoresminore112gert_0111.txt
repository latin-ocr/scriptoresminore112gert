10

15

20

25

30

SVENONIS AGGONIS FILII BREVIS HISTORIA REGVM DACIE 105

S

tuis conspicientibus strenuitatis nomen nanciscaris« Cam-
pionem uero hunc in modum alloquitur: »Virtutis tue experi-
entiam iam locus est propagare, si comminus accesseris et
eam, quam pridem Alamannis gloriam ostendisti, Danis
quoque propalare non cuncteris. Nunc ergo famam tue
strenuitatis poteris ampliare et egregie munificentie dono
ditari, si et dominum precedas et clypeo defensionis eum
tuearis. studeat, queso, Teotonicis experta strenuitas uariis
artis pugillatorie modis Danos instruere, ut tandem optata
potitus uictoria cum triumphi ualeas exultatione ad propria
remeare« Quam cum complesset exhortationem, pugilis
cassidem toto percussit conamine, ita ut, quo feriebat, gladius
in duo dissiliret. Cuius fragor per uniuersum intonuit exer-
citum, Unde cohors Teotonicorum exultatione perstrepebat3
sed contra Dani desperationis consternati tristitia gemebundi
murmurabant. Rex uero ut audiuit, quod filii ensis dissili-
uisset, in margine se pontis iussit locari. Verum Uffo subito
exempto, quo cinctus erat, gladio pugilis illico coxam cruen-
tauit3 nec mora, et caput pariter amputauit. Sic ergo ludus
fortune, adinstar lune uarius, nunc his nunc illis successibus
illudebat, et quibus iamiam exultatione fauebat ingenti, eos
nouercali mox uultu toruoque conspexit intuitu. Hoc cognito,
senior iam confidentius priori se iussit sede locari. Nec iarn
anceps diu extitit uictoria. Siquidem Uffo ualide instans ad
ripam amnis pepulit heredem imperii ibique eum haud diffi-
culter gladio iugulauit. Sicque duorum solus uictor existens
Danis irrogatam multis retro temporibus infamiam gloriosa
uirtute magnifice satis aboleuit. Atque ita Alamannis cum
improperii uerecundia cassatisque minarum ampullositatibus
cum probris ad propria remeantibus, postmodum in pacis
tranquillitate precluis Uffo regni sui regebat imperium.

 

Prouerbium est medioeuale: Ludus fortunae variatur in ordine lunae.
22. ianuam. 31. cum probris

