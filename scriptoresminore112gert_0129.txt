10

15

20

25

30

stN0N1s Aeooms 1²an naevis ffls‘romA nmvm mere 123

S

regna suo aggregauit imperio. Quippe Hyberniam, Angliam,
Galliam, Italiam, Longobardiam, Teotoniam, Norvvagiam,
Sclauiam cum Sambia sibi subiugauit. Hic primus, dum in
Anglia pacis tranquillitate potiretur, leges condidit castrenses,
quas pro modulo ingenioli deinceps libabimus. Huius filia
extitit Gunnild, illustris femina, quam Henricus imperator,
Conradi imperatoris filius, sibi matrimonio copulauit. Quem
cum Romani tumultuaria seditione a regio pepulissent solio,
socerum adiens eius auxilium implorauit. Unde nactus occa-
sionem illustris ille precluisque Kanutus assumpto exercitu
suo primo Galliam depopulando inuasit3 deinde ulterius pro-
grediendo Longobardiam cum Italia deuastauit, ac postmodum
multimoda uirtute compulit Romanos ciuitatem sibi resignare,
tandemque imperatorem et generum throno suo restituit. Quo
peracto cum ingenti tripudio ad Franciam usque commeauit,
Turonisque profectus beati Martini reliquias Rothomagum
potenter secum asportauit‚ eo quod illam pre ceteris specialius
diligeret. Presatus quoque Kanutus duos filios genuit, quorum
alterum suo appellauit nomine, quem cognomine Durum uulgo
nominabant, non quod austerus uel crudelis extiterit, uerum
inde, quod tale prouincie nomen extiterit, ex qua natalem
duxit originem. Hunc pater Dacie regem prefecit. Alterum
uero Svenonem nominauit, cui Noruagiam gubernandam
commisit. Ipse uero Angliam quinque ferme lustris regia
potestate administrauit. Interea filii ipsius, quorum iam facta
est mentio, patre adhuc superstite supremum expleuerunt
diem. Quod audiens rex Kanutus, patrium regnum guber-
natore destitutum, ad Daciam reditum accelerabat. Et quia
in Dacia ecclesie nouella extitit plantatio, multos pontifices et
presbyteros secum adduxit; quorum alios penes se detinuit,
alios ad predicandum delegauit. Hi per uniuersam Sueciam‚
Gothiam atque Norvvagiam dispersi, nec non ad Islandiam
transmissi, uerbi diuini semina propagantes multas animas

 

Psalm. 143, 12. 31. ad (pro au). 35—124‚ 1. In omnem..verba
eorum, cfr. Psalm. 18, 5.

