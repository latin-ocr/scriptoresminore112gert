10

15

20

SVENONIS AGGONIS FILII LEX CASTRENSIS 89

S

legum decisione sunt diuise, sexta commilitonum manu, ut
maiores, uel tertia aut secunda, quales medioxume sunt uel
minute, prout superius enucleauimus, terminare.

CAP. XIV.
DE PRODITIONE ET CRIMINE LESE MAIESTATIS.

Enumeratis iam legibus, quibus minores controuersie
antiquitus decidebantur‚ superest, ut ad maiora transeamus
negotia. Cum uero uersuti hostis diaboli quotidiana sollicitudo
id unice agat, ut nos suis imposturis circumueniat, callide
nos ab uno ad alium excessum sensim ueluti per gradus
ascendere facit, ut tandem ad damnationis interitum, completo
delictorum cumulo, seducat. Nam ubi pestifera suggestione
satellites suos in minutis exercuerit, postea eos ad maioris
ruine lapsum indesinenter inuitat. Sic, quos antea cum
commilitonibus suis ad cedis usque discrimina rixari perdo-
cuerat, eos tandem audacius aggreditur instigatque, ut domino
principique suo proditione mortem machinari non uereantur.
Si quis ergo detestando hoc facinore se noxium reddiderit, ut
proditionis consilium contra dominum suum moliri ausus
fuerit, non solum uite, sed et omnis substantie sue iactura
illum damnandum censuerunt. Hac itaque forma conue-
niendum decreuerunt, si quem rex de proditione uel
crimine [Maiestatis] —————————————

 

 

11. prodocuerat (pro pdoct9 erat), dum (pro dffi). 14. inde prodi-
toris. 19 sqq. Lacunam uno folio amisso ortam aliis usus sontibus
explere tentaui.

