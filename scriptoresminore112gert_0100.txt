10

15

20

25

94 SCRIPTORES HISTORIAE DANICAE MINORES

X

SVENONIS AGGOle F1L11

BREVIS HISTORIA REGVM DACIE.
PROOEMIVM.

Cum ueterum in codicibus contemplatione numerosa
priscorum gesta stilo conscripta elegantissimo crebro perspi-
cabar, diurnis suspiraui gemitibus, nostrorum regum seu
principum immanissima gesta eterno deputari silentio. Quippe,
cum et illi inferiores non extiterint meritis et uirtutum expe-
riencia, pari preconio non extiterunt eorum commendate
excellencie. Verum crebrescentibus malis huius in mundi
senio, quantumlibet diligenti intentione commendabilia memorie
quis conatur commendare, detractationis tamen neuticam
declinabit dispendium. Diu itaque mens mihi fluebat in biuio,
utrumnam, notam non declinans arrogantie, stilo licet illepido
regum genealogias regnorumque successiones sub compendio
memorie commendarem, aut sub silentio cuncta preterii-em.
Satius tamen autumabam posteris nostris, qui et uiuacis
ingenii armabuntur acumine et doctrine floride copia fecundi
erunt, preuius negligentie densitates penetrare, licet presump-
tionis dispendium non declinauerim, quam illustrium gesta
principum negligentie obfuscentur caligine. Sed, ut ait Mar-
tianus, »ne incomperta falsitatem admiscere uideatur assertio«,
et ne fabulose uidear historiam enarrare, quantum ab annosis
et ueteribus certa ualui inquisitione percunctari, compendiose
perstringam. Et quia non omnium regum par claruit uictoria,
nec simili exultabant triumpho, cum et regni titulo a se non
ambigue discreparent, quorum insignia gesta luce clarius
(sum) perspicatus, eos ad memoriam conabor reuocare, illorum

1. Caeterum (pro C ueterum). 3. diutius. numerum (pro firorum).
5. et: malim certe (cae). 6—7. extitvt et commendat exellendos.
7 sq. crebrescentibus..senio, cfr. Andr. Simon. F. Heaeae'meron
1988 sqq. 8. selo (pro seio). licet int. commendabili. 10. nanq3.

