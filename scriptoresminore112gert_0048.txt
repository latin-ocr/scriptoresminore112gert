42 SCRIPTORES HISTORIAE DANICAE MINORES

ad gigantem, sedentem sub crepidine cuiusdam saxei monticuli,
salutauit eum ex nomine Snio. Audiens Lae⁷ eum regem facturn⁷
indignatus dixit nuncio, quod, nisi statim tria vera verba diceret,
male periret. Qui ait: »Nunquam vidi parietem asserem spissiorem
habentem. Nunquam vidi hominem inter oculos laciorem. Nun-
quam fui in loco, a quo libencius recederem.« Quibus dictis
extraxit gigas duo cirotecas de sinu suo et tradidit nuncio, dicens:
»Caue‚ ne manibus tuis adtrahas has cirotecas; sed tradas eas
Snio pro munere ex parte mea« Redit nuncius, inuenit Snio
sedentem in placito Wibergensi, presentauitque ei cirothecas. Qui
gaudens adtraxit eas manibus suis3 statimque ab infinitis pediculis
inuasus est. Recedens a placito ad modicum spacium cecidit,
ibique consumptus a vermibus expirauit. Dicitur autem ille locus
Lusaehog vsque in presens. Sic loquuntur aliqui.

