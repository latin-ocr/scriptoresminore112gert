10

15

20

25

30

stNoms AGG0N1s F11.11 Bnssws HISTORIA REGVM menz 107

S

CAP. IV.

Hic filium procreauit, cui Dan nomen indidit, qui Elatus
uel Superbus est cognominatus. Huic successit in regno filius
Frothi, qui et Senex dictus est. Post quem Frithleuer filius
regni suscepit gubernacula. Cuius filius extitit Frothi hin
Fritgothae, qui et Largus dictus est, eo quod largitatem super
omnem amplexus sit uirtutem. Nam et aurum et argentum
uelut lutum reputabat. Cui in regno successit filius Ingild
nomine. Post cuius tempora longo multorum annorum inter-
uallo filii patribus in regno non successerunt, sed nepotes,
altera parte tamen regali stirpe editi. Cui proxime successit
Olaus. Hic omnes circumiacentes regiones strenue subiugauit,
adeo etiam, ut ultra Danubium septem dietas triumphando
perageret. Verum ne fabulose uel mendaciter regum redarguar
tempora continuare, quos tamen haud modico distare didici
temporum interstitio, cum non pigritia uerum potius referentis
inopia multos illustres transcurrerim, diligenti relinquo inda-
gandum successori, ut, quod ex eclipsi pretermisi memorie,
sollicitus inuestigator suppleat.

Post hec Siwardus, filius Regneri Lothbroki, regnum inuasit
Dacie, commissoque cum rege prelio regem interfecit et regnum
obtinuit. Qui dum regno potiretur conquisito, regis interempti
filiam thoro sibi sociauit. Quam dum more coniugali cogno-
uisset, regis sciscitabatur filia, quo nomine proles nuncupa-
retur. Cui respondens monuit rex, ut post partum cinguli sui
memor genitrix existeret. Que dum partus tempus impleuisset,
nodi alludens uocabulo Kanutum appellauit, utpote quod is
primus in Dacia hoc nomine functus esset. Hic solus post
Frothi, cuius supra meminimus, regali extitit oriundus pro-
sapia. In cuius pueritia Ennignup, Sialandensis bondo, custos
regni fuit constitutus. Ut autem prefati Kanuti iuuentus
adoleuit, regni sceptrum recepit. Successu temporum filium

 

13. thumphando. 16. institutio. 19. scilicet. inuestigator (pro
452). 24. plebs (pro ffiles). 26. partus tempus implâ€ž cfr. Luc. 1, 57.

