10

15

20

SVENONIS AGGONIS FILII LEX CASTRENSIS 75

S

ternis excessibus inobsequentem notauerit, et resipiscere detrec-
tauerit, extremum eum omnium locandum statuerunt. Imo
decreuerunt, ut quilibet conuictorum ossa in euni pro arbitrio
suo iactaret, nec quisquam propterea temeritatis aut petulantie
argueretur. Insuper, ut, illi in potu et cibo nemine communi-
cante, suo solus catino contentus esset et poculo. At uero,
si cuiuspiam pertinacie adeo patrocinari uellet regis clementia,
ut eum sibi collateralem constituendo in prima sede locaret,
ex principis hoc indulgentia ei concedendum putarunt, hac
tamen adiecta conditione, ut ab omni commilitonum segre-
gatus adminiculo a prioris iuris obligatione exceptus esset.

CAP. VI.

DE MVTVA FAVORIS EXHIBITIONE ET STIPENDIORVM
SOLVTIONE.

Sed cum de multis lex esset statuenda negotiis, Kanutus
rex a principali dignitate eiusdem inchoanda duxit primordia.
Voluit etenim clementie et mansuetudinis temperamento ita
se ad militum arbitrium accomodare, quomodo ipse illis obse-
quendi formam necessitatemque prescriberet. Placuit ergo, ut
rex seu quilibet princeps, qui exercitus comitatu gloriari uelit,
quemque decet tali honore potiri, fidelitatem, quam a suis
hominibus exigit, iisdem uicissim prestaret, uultus hilaritatem
exiberet comitatisque et affabilitatis gratiam non denegaret.
Opere quoque pretium duxit statuere, ut rex siue princeps
stipendia militibus suis, ubi usus uel necessitas postularet,
sine. mora omnique contradictione remota subministraret, ut
illi, censu stipendiario percepto, benignitatis uicem dominis

· suis reddentes omnimodis fideles existerent eorumque iussis

parati obtemperarent preceptisque parere non supersederent.
Frustra namque exigit, qui, quod debet, non impendit.

 

Aa S. 4. petulantiae, cfr. Saxo ρ. 86, 7 sq. α. i. 14. clemen-
tiae..temperamento‚ cfr. Saxo p. 527,9sq.

